# Le Note

Le Note sono il concetto centrale a cui ruota intorno Misskey. Si riferiscono al contenuto che può includere testo, immagini, sondaggi e altro che viene pubblicato su Misskey. In questo contesto _«Notare»_ viene utilizzato come verbo, per riferirsi alla creazione di una Nota.

Componendo una Nota, verrà aggiunta alla [Timeline](./timeline) e diventerà visibile ai tuoi follower e agli altri profili nella istanza.

Su Misskey, è possibile anche aggiungere [Reazioni](./reaction) alle Note.
Inoltre, puoi Rispondere o Citare una Nota.

Inserendo una Nota tra le [Preferite](./favorite), potrai trovarla facilmente in futuro.

## Comporre una Nota

Per comporre la Nota premi il bottone con l'icona della matita, si aprirà il modulo di composizione. Digita il contenuto che desideri pubblicare e premi il bottone **Nota** per pubblicarla.

Le note possono contenere testi o allegati, come immagini o video. Oppure anche [Sondaggi](./poll).

Inoltre, sfruttando [MFM](./mfm) nel testo, puoi anche includere [Menzioni](./mention) e [Hashtag](./hashtag). C'è anche la funzionalità ContentWarning e la scelta per l'ambito di pubblicazione.

::: tip
Se sei al computer e hai copiato una immagine nel blocco appunti, poi allegarla semplicemente usando **Incolla** all'interno del campo di testo.
:::

::: tip
Puoi anche premere <kbd class="key">Ctrl + Invio</kbd> mentre digiti, per pubblicare immediatamente la Nota.
:::

## Rinotare

L'azione di _Citare_ una Nota esistente, di condividere un'altra, o la Nota stessa, risultato di queste azioni, sono chiamate **Rinota** (anche come verbo).

Il più delle volte lo si fa per ricondividere una Nota che avevi scritto in passato. Siccome è possibile "Rinotare" più volte, fai attenzione poiché potresti infastidire le altre persone.

::: warning
Se hai impostato l'ambito di visibilità a **Solo Followers**, o **Diretto**, allora non è possibile _Rinotare_.
:::

Per annullare un "Rinota", premi `...` vicino all'orario della Nota (angolo in alto a destra) e seleziona: **Annulla Rinota**

## Content Warning (CW NSFW)

Avviene quando il contenuto di una Nota è nascosto, affinché debba esserne richiesta esplicitamente la visibilità. Questo per evitare che allegati espliciti o sensibili siano visti involontariamente.

Puoi anche utilizzarlo per pubblicare degli **Spoiler** oppure Note che sarebbero troppo lunghe.

Attiva il bottone "Nascondere media", quello con l'icona di un occhio sbarrato. Comparirà un nuovo campo in cui indicare un riassunto del contenuto nascosto.

## Ambito di visibilità

Puoi impostare individualmente per ogni Nota in che ambito sarà visibile.
Scegli premendo l'icona alla sinistra del bottone "Nota".

### Pubblico

La Nota sarà visibile a tutti i profili del fediverso e non (sul web).
Comparirà in tutte le Timeline (home, locale, sociale, globale).

::: warning
Questa opzione non è disponibile se il tuo profilo è stato <a href="./silence">Silenziato</a>.
:::

### Home

La Nota sarà visibile a tutti i profili del fediverso e non (sul web), ma comparirà solamente nella **Timeline Home** dei tuoi follower.

### Followers

La Nota sarà visibile soltanto ai tuoi follower. Comparirà in tutte le loro Timeline, soltanto a loro.

### Diretta

La Nota sarà visibile soltanto ai profili indicati come destinatari. Comparirà in tutte le Timeline dei profili indicati.

### L'opzione "Soltanto locale"

Se abiliti questa opzione, la Nota non verrà federata nel fediverso, ma limitata alla tua istanza.

### Tabella comparativa

<table>
    <tr><th></th><th>Pubblica</th><th>Home</th><th>Followers</th><th>Diretta</th></tr>
    <tr><th>LTL/STL/GTL dei Followers</th><td>✔</td><td>✔</td><td>✔</td><td></td></tr>
    <tr><th>LTL/STL/GTL degli altri</th><td>✔</td><td></td><td></td><td></td></tr>
</table>

## Fissata in cima

Una Nota fissata in cima al profilo, ottiene visibilità costante, poiché compare prima delle altre.

Per attivare questa opzione, scegli la voce ** Fissa sul profilo** dal menu Nota.

::: tip
Puoi fissarne più di una.
:::

## Osserva

Di una Nota che non è tua, puoi ottenere notifiche delle risposte, reazioni, ecc, osservandola.

Per attivare questa opzione, seleziona "Osserva" dal menu Nota.
