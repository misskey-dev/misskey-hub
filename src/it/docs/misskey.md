# Informazioni su Misskey

Misskey è una piattaforma di microblog distribuita. Lo sviluppo è stato iniziato da **@syuilo** nel 2014, in Giappone.

La caratteristica principale di questa piattaforma federata è l'abbondanza di funzionalità, come ad esempio il Drive per salvare e riusare i media caricati, come immagini, audio e video. Le reazioni, non limitate alla sola stellina o pollicione. Come anche la capacità di modificare l'interfaccia a piacere dell'utilizzatore, senza dover scrivere una linea di codice.

## Storia

Sebbene Misskey fosse nato come Forum/Chan, la crescita di popolarità è dovuta all'aggiunta della **timeline**. Questa permette, alle persone che utilizzano la piattaforma, di leggere e scrivere "piccoli" messaggi in ordine cronologico.

Presto la funzionalità _timeline_ divenne la caratteristica principale e, nel 2018, con l'adozione del protocollo **ActivityPub**, Misskey divenne una vera e propria istanza federata decentrata.

Da quel giorno, sempre migliorando, è divenato tra i sistemi più apprezzati dalle persone nel fediverso.

::: tip
GOSSIP! Il nome **"Misskey"** deriva da una canzone intitolata _"Brain Diver"_, composta dalla band _"May'n"_ che @syuilo ascoltava durante i periodi di sviluppo
:::

Finché ci saranno sviluppatori capaci di intervenire, Misskey verrà sempre sviluppato attivamente.

## Cosa significa _"Distribuito"_

Un servizio **Distribuito**, o **Decentralizzato** si riferisce a quella caratteristica che permette di suddividere l'insieme totale della comunità in più parti, più o meno grandi, chiamate istanze.

Le istanze comunicano in maniera mutuale, si dice che sono **federate** da cui deriva il neologismo **Fediverso**. Il fediverso compone, dunque, la rete di piattaforme che mettono in comunicazione tra loro persone provenienti da istanze diverse.

Al contrario dei servizi _centralizzati_, gestiti da una sola persona o compagnia, come ad esempio Twitter o Facebook.

Il vantaggio dei sistemi distribuiti è quello di selezionare l'istanza, le cui regole di policy più si adattano alle esigenze di libertà ed espressione delle persone.

Trattandosi di software Open Source, chiunque è in grado di avviare una propria istanza, che, grazie alla capacità di federarsi, permetterà l'accesso alla community indifferentemente dalla provenienza.

## Per sempre Open Source

Misskey, da sempre e per sempre, rimarrà software Open Source, ovvero a sorgente aperto.

Il software Open Source è disponibile a tutti, permette, oltre alla capacità di usarlo, la capacità di correggerlo, modificarlo e ri-distribuirlo.

L'interezza del codice sorgente di Misskey è protetto dalla licenza [Affero General Public License](https://github.com/misskey-dev/misskey/blob/develop/LICENSE) che garantisce _le quattro libertà_.

- Libertà 0: eseguire il programma, per qualsiasi scopo
- Libertà 1: studiare come funziona e modificarlo a piacimento
- Libertà 2: ridistribuire copie in modo solidale
- Libertà 3: migliorare il programma e ridistribuire le modifiche affinché il pubblico possa fruirne

Il vantaggio del codice studiabile da tutti è che tutti possono assicurarsi che il funzionamento non provochi danneggiamento e contribuire a migliorarne la sicurezza.

Per la natura distribuita di Misskey, la necessità che sia Open Source, è basilare. Al contrario dei sistemi centralizzati citati poc'anzi.

::: tip
In linguaggio tecnico, il codice sorgente di Misskey viene gestito tramite **Git** e il codice viene ospitato sul sito [GitHub.](https://github.com/misskey-dev)
:::

## Unirsi allo sviluppo e supportare il progetto

Se ti piace Misskey, per favore supporta il progetto.
Si può fare in vari modi, di seguito speghiamo come. Alcuni di questi non richiedono la capacità di saper programmare, così tutti possono partecipare a loro modo, senza limitazioni tecniche.

### Aggiungere funzionalità o correggere malfunzionamenti

Sei in grado di programmare sfruttando le tue capacità di sviluppo software? Allora puoi contribuire al progetto modificando il codice sorgente. Le [linee guida per contribuire](https://github.com/misskey-dev/misskey/blob/develop/CONTRIBUTING.md) ti indicheranno come fare.

### Partecipare ai dialoghi

Puoi contribuire condividendo la tua opinione sul funzionamento di Misskey o proponendo nuove funzionalità, come, non meno importante la segnalazione di malfunzionamenti.
Questo avviene su [GitHub](https://github.com/misskey-dev) oppure nei [Forum](https://forum.misskey.io/).

### Traduzione dei testi

Misskey è disponibile in vari linguaggi (i18n, abbreviazione di Internationalization).
Sebbene il linguaggio originale sia il giapponese, tanti volontari stanno traducendo Misskey nelle altre lingue, tra cui l'italiano.

Aiutare col lavoro di traduzione è un altro modo per contribuire. L'attività si svolge su un servizio chiamato [Crowdin](https://crowdin.com/project/misskey).

### Condividere le proprie impressioni

Oltre alla segnalazione dei malfunzionamenti, puoi condividere impressioni positive, indicando ad esempio, quali funzionalità preferisci o quelle che ti divertono di più. Sembrerà una banalità ma cose come queste aiutano a motivare gli sviluppatori e contano come supporto morale al progetto.

### Aumentare il numero di Misskist

"Misskist" si usa per indicare le persone che usano Misskey. Spargendo la voce col passa parola, parlandone ai propri conoscenti, il numero può aumentare e contribuisce a migliorare la motivazione degli sviluppatori.

### Le donazioni

Sviluppare Misskey non è un lavoro, lo sviluppo continuativo è determinato dalle donazioni di tutti quanti. Alcune istanze guadagnano mostrando piccoli annunci ma questi arrivano direttamente nelle tasche degli amministratori della istanza, non agli sviluppatori.

Poiché le donazioni danno continuità allo sviluppo del progetto, sono un ulteriore modo di supportare Misskey. Si accettano donazioni tramite [Patreon](https://www.patreon.com/syuilo).
Raggiungendo un certo corrispettivo, puoi ottenere il riconoscimento di avere la tua username in mostra nella pagina intitolata: [Informazioni sulla istanza](/about-misskey).

In aggiunta a tutto ciò, non è detto che gli amministratori di una istanza riescano a guadagnare, poiché mantenerne una funzionante ha dei costi. Supportare gli amministratori non è direttamente correlato allo sviluppo della piattaforma Misskey, ma la sopravvivenza dei server è quel che mantiene in piedi il progetto.

## FAQ domande frequenti

### Qual'è l'obiettivo del progetto?

Francamente Misskey mira soltanto ad essere una buona piattaforma di comunicazione a tutto tondo. Diversamente da altre, non è fondata su idee specifiche, per esempio l'anti-centralizzazione, né viene sviluppata con quello scopo. Sotto questo aspetto è un po' "senza obiettivi", il che permette di cambiare facilmente i piani se necessario.

<!-- TODO: ここにロードマップへのリンク (link alla roadamap) -->

### Misskey è sviluppato da una azienda?

No. Misskey è sviluppato da una singola persona e non viene commercializzato tramite alcuna azienda. I membri del team di sviluppo di solito sono volontari. Dovessero presentarsi alcuni sponsor, lo sviluppo rimane comunque incentrato sulla comunità di utilizzatori.

### Chi gestisce Misskey?

Essendo un sistema distribuito, ogni istanza, individualmente, è governata da uno o più amministratori.
Per tanto non c'è una singola persona o azienda che controlla Misskey. Significa anche che il team di sviluppo non ha alcun controllo delle istanze individuali. Le questioni specifiche vanno risolte con gli amministratori di questa o quella istanza. Per scoprire chi sono gli amministratori di una istanza, occorre visitare la pagina: [Informazioni sull'istanza](/about).
I creatori di una istanza, sono essi stessi gli amministratori.

### Quale istanza dovrei scegliere?

Abbiamo un [elenco di istanze Misskey](../instances.md), sebbene non sia completo.
La risposta è: dipende. Dall'istanza, dalla grandezza della community o dal motivo che la anima.
Scegliere una istanza che coincide con i tuoi interessi è probabilmente una buona scelta.
Anche se, la quantità di persone, la velocità del servizio, l'area in cui è posizionata o la lingua parlata, potrebbero essere criteri validi per la scelta.
Nessuna istanza è quella **ufficiale**, anche tu potresti avere la capacità di aprire la tua istanza.
In generale, qualsiasi istanza scegli, avrai modo di connetterti con tutti gli utenti in modo trasparente.

### Come installo la mia istanza?

Grazie per l'interesse ad avviare una nuova istanza di Misskey. Fino al 2022 non ci sono servizi di hosting specializzati nella fornitura di Misskey chiavi in mano. Quindi avviare la propria istanza richiede un certo quantitativo di competenza tecnica. La [guida di installazione](./install.md) ti aiuterà con ulteriori informazioni a riguardo.

### Quale tecnologia usa Misskey?

Durante lo sviluppo di Misskey, la tecnologia è cambiata enormemente. All'inizio si usava una combinazione di MySQL + PHP + jQuery (denominata LAMP), ma oggi le cose sono cambiate:

- Applicazione: Node.js
- Base dati: PostgreSQL, Redis
- Interfaccia utente: Vue.js
- Linguaggio di programmazione: TypeScript

In aggiunta a tutto ciò, c'è MFM e AiScript, che sono due tecnologie Open Source originali di Misskey.

### È una derivazione di Mastodon?

No. Misskey è un progetto completamente diverso da Mastodon o altri progetti simili. Lo sviluppo si protrae da molto più tempo. Sebbene sia diventato federato e distribuito soltanto dopo l'apparizione di Mastodon. Entrambi i progetti implementano il protocollo ActivityPub, anche se non c'è relazione tra entrambi.

### È disponibile la App per iOS o Android?

Sebbene non esista alcuna App ufficiale di Misskey, esistono alcune [applicazioni sviluppate da terzi](./apps).

Comunque, la funzionalità di App terze, inevitabilmente rimane al passo della versione ufficiale via web. Se puoi fare a meno dalla App nativa per il tuo device, noi ti raccomandiamo di usare la versione ufficiale via web. Essa infatti supporta PWA ed è possibile fare in modo che si comporti come una App nativa. <!-- TODO: Manca il link alla PWA -->

### Mi serve il logo e l'icona di Misskey, come si scaricano?

Abbiamo a disposizione diverse [risorse grafiche](../appendix/assets.html).

### Chi è quella ragazza carina con le orecchie da gatto?

Si tratta della dea guardiana di Misskey, si chiama Ai.

<div class="info">ℹ️ Per ulteriori <a href="https://xn--931a.moe/" target="_blank">informazioni su Ai</a> sul sito dedicato, in giapponese.</div>
